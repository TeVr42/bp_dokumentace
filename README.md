# Dokumentace k realizaci bakalářské práce
Tento repozitář slouží jako technická dokumentace k bakalářské práci:

**Hybridní systém pro extrakci řečového signálu na základě informovaném algoritmu FICA** 
<br> autor: Tereza Vrbová, vedoucí práce: prof. Ing. Zbyněk Koldovský, Ph.D.

Repozitář poskytuje orientaci v kódech vytvořených v rámci této práce a způsob jejich použití.

## Pro koho je dokumentace určena?
Tato dokumentace je určena především čtenářům bakalářské práce, kteří se zajímají i o její konkrétní realizaci, především tedy oponentovi práce, vedoucímu práce a případně hodnotící komisi. Od čtenáře se předpokládá základní orientace v programování v jazycích Python a Matlab, dále znalost problematiky extrakce řečového signálu na úrovni pochopení textu výše zmíněné bakalářské práce.

## Typ dokumentace
Dokumentace sestává především z textů přibližující strukturu adresářů a fungování jednotlivých kódů, pro seznámení s realizací práce. Dále obsahuje detailní popis způsobu generování nahrávek modelové situace a využití třídy představující hybridní systém pro extrakci řečového signálu z generovaných nahrávek, je tedy možné ověřit jeho fungování.

## Plán práce
Budou postupně doplněny jednotlivé části dokumentací komentující repozitář s kódy k bakalářské práci. Důraz bude kladen na pochopení struktury kódů a získání přehledu o realizaci práce. Podstatnou částí je dokumentace k využití hybridního systému, ta by měla fungovat, tak aby si čtenář byl schopný stáhnout příslušné soubory a spustit extrakci, čímž ověří fungování systému. Během semestru bude tento repozitář doplňován.
